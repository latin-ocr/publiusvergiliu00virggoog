150 AENEIS. v, 381.

Horrida, quam densi complerant undique sentes,
Raraper occultos lucebat semita calles·

Euryalum tenebrae ramorum onerosaque praeda
Impediunt3 fallitque timor regione viarum. .

Nisus abit: jamque imprudens evaserat hosteS,

Ad lucos qui post, Albae de nomine, dicti

Albani3 turn rex stabula alta Latinus habebat.

Ut stetit, et frustra absentem respexit amicum:
Euryale, infelix qua te regione reliqui?

Quave sequar? Rursus perplexum iter omne revolvens
Fallacis sylvae, simul et vestigia retro

Observata legit, dumisque silentibus errat.

Audit equos, audit strepitus et signa sequentum.
Nec longum in medio tempus, quum clamor ad aures
Pervenit3 ac videt Euryalum, quem jam manus omniS,
Fraude loci et noctiS, subito turbante tumultu,
Oppressum rapit et conantem plurima fmstra.

Quid faciat? qua vi juvenem, quibus audeat armis
Eripere? an sese medios moriturus in enses

Inferat, et pulchram properet per vulnera mortem? ·
Ocius adducto torquens hastile lacert0‚
Suspiciens altam lunam, sic voce precatur:

Tu, dea, tu praesens nostro succurre labori,
Astrorum decue, et nemorum Latonia custos.
Si qua tuis umquam pro me pater Hyrtacus aris
Dona tulit ; si qua ipse meis venatibus auxi,

