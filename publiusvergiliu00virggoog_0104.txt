v. 410. LIBER VII. 89

Praecipiti delata noto: locus Ardea quondam
Dictus avis, et nunc magnum manet Ardea nomen:
Sed fortuna fuit. Tectis hic Turnus in altis
⁰ J am mediam nigra carpebat nocte quietem.
Allecto torvam faciem et furialia membra
Exuit: in vultus sese transibnnat aniles,
,Et frontem obscaenam mgis arat: induit albos
Cum vitta crines: tum ramum innectit olivae.
Fit Calybe, J unonis anus templique sacerdos:
Et juveni ante oculos his se cum vocibus offert:
Turne, tot incassum fusos patiere labores,
Et tua Dardaniis transcribi sceptra colonis?
Rex tibi conjugium et quoesitas'sanguine dotes
Abnegat, externusque in regnum quaeritur heres.
1 nunc, ingratis offer te, irrise‚ periclis:
Tyrrhenas, i, ‘sterne acies ; tege pace Latinos.
Haec adeo tibi me, placida quum nocte jaceres,
Ipsa palam fari omnipotens Saturnia jussit.
Quare age, et armari pubem, portisque moveri,
Laetus in arma para3 et Phrygios, qui flumine pulchro
. Consedere, duce3‚ pictasque exure carinas.
Coelestum vis magna jubet. Rex ipse Latinus,
Ni dare conjugium, et dicto parere fatetur,
Sentiat, et tandem Turnum experiatur in armis.
Hic juvenis, vatem irridens, sic orsa vicissim

Ore refert: Classes invectas Thybridis undam
2 n

