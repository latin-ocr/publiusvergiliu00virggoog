v· 371: LIBER VI. 71

Quantos ille virum magnam Mavortis ad urbem
Campus aget gemitus! vel quae, Tiberine, videbis
Funera, quum tumulum praeterlabere recentem!
Nec puer Iliaca quisquam de gente Latinos
In tantum spe tollet avos; nec Romula quondam
Ullo se tantum tellus jactabit alumn0.
· Heu pietas! heu prisca fides! invictaque bello
Dextera! non illi se quisquam impune tulisset
Obvius armate, seu quum pedes iret in hostem,
Seu spumantis equi foderet calcaribus armos.
Heu! miserande puer, si qua fata aspera rumpaS,
Tu Marcellus eris, Manibus date lilia plenis:
Purpureos spargam flores», animamque nepotis
His saltem accumulem doniS‚ et fungar inani
Munere. Sic tota passim regione vagantur
Aeris in campis latis, atque omnia lustrant.
Quae postquam Anchises natum per singula duxit,
Incenditque animum famae venientis amore3
Exin bella viro memorat quae deinde gerenda,
Laurentesque docet populos, urbemque Latini,
‚ Et quo quemque modo fugiatque feratque laborem.
-Sunt geminae Somni portae3 quarum altera fertur
Cornea, qua veris facilis datur exitus umbris:
Altera, candenti perfecta nitens elephant03
Sed falsa ad coelum mittunt insomnia Manes,
His ubi tum natum Anchises unaque Sibyllam

