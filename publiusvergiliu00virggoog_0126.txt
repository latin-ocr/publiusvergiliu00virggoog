v. 100. LIBER VIII. 109

Ocius advertunt proras, urbique propinquant.
Forte die solemnem illo rex Arcas honorem
Amphitryoniadae magno divisque ferebat
Ante urbem in luco, Pallas huic filius una,
Una omnes juvenum primi, pauperque senatus,
Tura dabant, tepidusque cruor ffimabat ad aras.
Ut celsas videre rates, atque inter opacum
Allabi nemm, et tacitis incumbere remis;
Terrentur visu subit0, cunctique relictis
Consurgunt mensis, Audax quos rumpere Pallas
Sacra vetat, raptoque volat telo obvius ipse3 ,
Et procul e tumulo: J uvenes‚ quae causa· subegit
Ignotas tentare vias? quo tenditis? inquit.
Qui genus? unde domo? pacemne huc fertiS, an arma?
Tum pater AEneas puppi sic fatur ab alta, ’
Paciferaeque manu ramum praetendit olivae:
T rojugenas ac tela vides inimica Latinis,
Quos illi bello profugos egere superbo,
Evandrum petimus: ferte haec, et dicite lectos
Dardaniae venisse duces, socia arma rogantes.
Obstupuit tanto percussus nomine Pallas:
Egredere, o quicumque e3‚ ait, coramque parentem
Alloquere, ac nostris succede Penatibus hospes.
Excepitque manu, dextramque amplexus inhaesit.
Progressi subeunt lum, fluviumque relinquunt.
Tum regem AEneas dictis affatur amicis:

