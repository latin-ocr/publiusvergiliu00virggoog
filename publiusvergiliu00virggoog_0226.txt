LIBER XI.

Ocmuun interea surgens Aurora reliquit.
AEneaS, quamquam et sociis dare tempus humandis
Praecipitant curae, turbataque funere mens est,
Vota deum primo victor solvebat eoo.
Ingentem quercum, decisis undique ramiS,
Constituit tumu10, fulgentiaque induit arma,
Mezenti ducis exuviaS, tibi, magne, tropaeum,
Bellipotens: aptat rorantes sanguine cristas,
Telaque trunca viri, et bis sex thoraca petitum
Pei-fessumque locis; clypeumque ex aere sinistrae
Subfigat, atque ensem collo suspendit eburnum.
Tum socios, namque omnis eum stipata tegebat
Turba ducum, sic incipiens hortatur ovantes:
Maxima res effecta, vir'i: timor omnis abesto,
Quod superest. Haec sunt spolia, et de rege superbo
Primitiae3 manibusque meis Mezentius hie est.
Nunc iter ad regem nobis murosque Latinos,
Arma parate, animis et spe praesumite bellum3
Ne qua mora ignarOS‚ ubi primum vellere signa
Annuerint Superi pubemque educere castris,
Impediat, segnesve metu sententia tardet.
Interea socios inhumataque corpora terrae
Mandemus; qui solus honos Acheronte sub imo est.

