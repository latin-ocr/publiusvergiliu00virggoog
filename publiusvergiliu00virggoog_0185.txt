166 ’ AE N E 1 s.. v. ⁷92.

Quum telis premit infensis: at territus ille,
Asper, acerba tuens, retro redit3 et neque terga.
Ira dare aut virtus patitur3 nec tendere contra,
Ille quidem hoc cupienS‚ potis est per tela virosque.
Haud aliter retro dubius vestigia Turnus
Improperata refert, et mens exaestuat ira.

Quin etiam bis tum medios invaserat hostes;

Bis confisa fuga per muros agmina vertit.

Sed manus e castris propere coit omnis in unum:
Nec contra vires audet Saturnia J uno

Sufficere; aiii-iam coelo nam J uppiter Irim
Demisit, germanae haud mollia jussa ferentem, ’
Ni Turnus cedat Teucrorum moenibus altis.

Ergo nec clypeo juvenis subsistere tantum

Nec dextra valet, injectis sic undique telis
Obruitur. Strepit assiduo cava tempora circum
Tinnitu galea, et saxis solida aera fatiscunt5
Discussaeque jubae capiti3 nec sufficit umbo
Ictibus: ingeminant hastis et Troes et ipse
Fulmineus Mnestheus. Tum toto corpore sudor
Liquitur‚ et piceum (nec respirare potestas)
Flumen agit3 fessos quatit acer anhelitus artus.
Tum demum praeceps saltu sese omnibus armis
In fluvium dedit: ille suo cum gurgite flavo
Accepit venientem, ac mollibus extulit undis;

Et laetum sociis, abluta caede, remisit.

