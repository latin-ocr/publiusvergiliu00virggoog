204 AE N E IS. v· 23.

Ite, ait; egregias animas, quae sanguine nobis
Hanc patriam peperere suc, decorate supremis
Muneribus 3 maestamque Evandri primus ad urbem,
Mittatur Pallas, quem non virtutis egentem ’
Abstulit atra dies, et funere mersit acerbo,

Sic ait illacrymanS, recipitque ad limina gressum,
Corpus ubi exanimi positum Pallantis Acoetes·
Servabat senior, qui Parrhasio Evandro
Armiger ante fuit 3 sed non felicibus aeque
Tum comes auspiciis caro datus ibat alumn0.
Circum omnes famulumque manuS, Trojanaque turba,
Et maestum Iliades crinem de more solutaeq
Ut vero AEneas foribus sese intulit altis,

Ingentem gemitum tunsis ad sidera tollunt
Pectoribus, maestoque immugit regia luctu.
Ipse caput nivei fultum Pallantis et ora

Ut vidit, levique patens in pectore vulnus ⁴
Cuspidis Ausoniae, lacrymis ita fatur obortis:

Tene, inquit, miserande puer, quum laeta veniret,
Invidit fortuna mihi, ne regna videres
Nostra, neque ad sedes victor veherere paternas?
Non haec Evandro de te promissa parenti
Discedens dederam, quum me complexus euntem
Mitteret in magnum imperium, metuensque moneret
Acres esse virOS, cum dura proelia gente.

Et nunc ille quidem, spe multum captus inani,

