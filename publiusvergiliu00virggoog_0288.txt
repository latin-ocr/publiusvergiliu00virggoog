v. 611. ’ LIBER ΧΠ. 263

[Multaque se incusat, qui non acceperit ante
Dardanium'AEnean, generumque adsciverit ultro]
Interea extremo bellator in aequore Turnus

Palantes sequitur paucos, jam segnior, atque

J am minus atque minus successu laetus equorum.
Attulit hunc illi caecis terroribus aura
Commixtum clamorem, arrectasque impulit aures
Confusae sonus urbiS, et illaetabile murmur.

Hei mihi! quid tanto turbantur moenia luctu?
Quisve ruit tantus diversa clamor ab urbe?

Sic ait, adductisque amens subsistit habenis,
Atque huie, in faciem soror ut conversa Metisci
Aurigae currumque et equos et lora regebat,
Talibus'occurrit dictis: Hae, Turne, sequamur
TrojugenaS‚ qua prima viam victoria pandit;

Sunt alii qui tecta manu defendere possint.
Ingruit AEneas Italis, et proelia miscet:

Et nos saeva manu mittamus funera Teucris

Nec numero inferior, pugnae nec honore, recedes
Turnus ad haec: ’ “

O soror, et dudum agnovi, quum prima per artem
Foedera turbasti, teque haec in bella dedisti:

Et nunc nequidquam fallis, dea. Sed quis olympo
Demissam tantos {voluit te ferre labores?

An statris miseri letum ut crudele videres?

Nam quid ago? aut quae jam spondet fortuna salutem?

