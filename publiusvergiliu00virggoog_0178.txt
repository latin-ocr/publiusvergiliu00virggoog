v. 613. Ι LIBER 1x. 159

Vobis picta croco et fulgenti murice vestis;
Desidiae cordi3 juvat indulgere choreis 3
Et tunicae manicas et habent redimicula mitrae.
O vere Phrygiae, neque enim Phryga, ite per alta
Dindyma, ubi assuetis biforem dat tibia cantum.
Tympana vos buxusque vocant Berecyntia matris
Idaeae: sinite arma viris, et cedite ferro·
Talia jactantem dictis ac dira canentem
Non tulit Ascanius; nervoque obversus equino
Intendit telum, diversaque brachia ducens
Constitit, ante J ovem supplex per vota precatus:
J uppiter omnipotenS‚ audacibus ann'ue coeptis:
Ipse tibi ad tua templa feram solemnia dona3
Et statuam ante aras aurata fronte juvencum
Gaudentem, pariterque caput cum matne ferentem,
J am cornu petat et pedibus qui spargat arenam.
Audiit et coeli genitor de parte serena
Intonuit laevum: sonat una fatifer arcuS.
Effugit horrendum stridens adducta sagitta,
Perque caput Remuli venit, et cava tempora ferro
Trajicit. I, verbis virtutem illude superbis.
Bis capti Phryges haec Rutulis responsa remittunt.
Hoc tantum Ascanius. Teucri clamore sequuntur,
Laetitiaque fremunt, animosque ad sidera tollunt.
AEtheria tum forte plaga crinitus Apollo
Desuper Ausonias acies urbemque videbat,

