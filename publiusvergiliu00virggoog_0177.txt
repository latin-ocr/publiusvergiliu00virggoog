158 AENEIS. ’ v. 587.

Et media adversi liquefacto tempora plumbo
Diffidit, ac multa porrectum extendit arena.
Tum primum bello celerem intendisse sagittam
Dicitur, ante feras solitus terrere fugaceS,
Ascanius, fortemque manu fudisse Numanum,
Cui Remulo cognomen erat, Turnique minorem
Germanam‚ nuper thalamo sociatu8‚ habebat.
Is primam ante aciem, digna atque indigna relatu
VociferanS, tumidusque novo praecordia regno,
Ibat, et ingentem sese clamore ferebat:
’ Non pudet obsidione iterum valloque teneri,
Bis capti PhrygeS, et Marti praetendere muros?
En qui nostra sibi bello connubia poscunt!
Quis deus Italiam, quae vos dementia adegit?
Non hie Atridae, nec fandi fictor Ulyxes.
Durum ab stirpe geum, natos ad flumina primum
Deferimus‚ saevoque gelu duramus et undis:
Venatu invigilant pueri, sylvasque fatigant:
Flectere ludus equm, et spicula tendere cornu.
At patiens operum parvoque assueta juventus,
Aut rastris terram domat, aut quatit oppida bello.
Omne aevum ferro teritur3 versaque juvencum
Terga fatigamus hasta: nec tarda senectus
Debilitat vires animi, mutatque vigorem3
Canitiem galea premimus; semperque recentes
Comportare juvat praedaS, et vivere rapto·

