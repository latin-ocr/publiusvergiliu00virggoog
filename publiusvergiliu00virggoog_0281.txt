256 ΖΕ N E Ι S. v. 429.

Ille, avidus pugnae‚ suras incluserat auro
Hinc atque hinc; oditque moraS, hastamque coruscat.
Postquam habilis lateri clypeus loricaque tergo est,
Ascanium fusis circum complectitur armiS,
Summaque per galeam delibans oscula fatur:

 

Disce, puer, virtutem ex me, verumque laborem3
Fortunam ex aliis. Nunc te mea dextera bello
Defensum dabit, et magna inter praemia ducet.

Tu facito, mox quum matura adoleverit aetaS,

Sis memor; et te, animo repetentem exempla tuorum,
Et pater AEneas‚ et avunculus excitet Hector.

Haec ubi dicta dedit, portis sese extulit ingenS,
Telum immane manu quatiens: simul agmine denso
Antheusque Mnestheusque ruunt3 omnisque relictis
T urba fluit castris, Tum caeco pulvere campus
Miscetur, pulsuque pedum tremit excita tellus,
Vidit ab adverso venientes aggere TurnuS,

Videre Ausonii ; gelidusque per ima cucurrit
Ossa tremor. Prima ante omnes J utut-na Latinos
Audiit, agnovitque sonum, et tremefacta refugit.
Ille volat, campoque atrum rapit agmen aperto.
Qualis ubi ad terraS, abrupto sidere, nimbus

It mare per medium: miseris, heu! praescia longe
Horrescunt corda agricolis: dabit ille ruinas
ArboribuS, stragemque satis3 ruet omnia late:
Antevolant sonitumque ferunt ad littora venti.

