190 AENEIS. v. 59'1.

Lucage, nulla tuos currus fuga segnis equorum
Prodidit, aut vanae vertere ex hostibus umbrae:
Ipse rotis saliens juga deseris. Haec ita fatus,
Arripuit bijugos. Frater tendebat inermes
Infelix palmas, curru delapsus eodem:

Per te, per qui te talem genuere parentes,

Vir Trojane, sine hanc animam, et miserere precantis.

Pluribus oranti AEneas: Haud talia dudum
Dicta dabas: morere, et fratrem ne desere frater.
Tum latebras animae, pectuS, mucrone recludit.
Talia per campos edebat funera ductor
Dardanius», torrentis aquae vel turbinis atri
More furens. Tandem erumpunt et castra relinquunt
Ascanius puer et nequidquam obsessa juventus.

J unonem interea compellat J uppiter ultro:
O germana mihi atque eadem gratissima conjux,
Ut rebare, Venus, nec te sententia fallit, ‘
Trojanas sustentat opes: non vivida bello
Dextra viriS, animusque ferox, patiensque pericli.
Cui J uno submissa: Quid, o pulcherrime conjux,
Sollicitas aegram et tua tristia dicta timentem?

· Si mihi, quae quondam fuerat, quamque esse decebat,

-Vis in amore foret3 non hoc mihi namque negareS,
Omnipotens: quin et pugnae subducere Turnum,
Et Dauno possem incolumem servare parenti.

Nunc pereat, Teucrisque pio det sanguine poenas.

