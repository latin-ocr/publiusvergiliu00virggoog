v. 769.· LI Β Ε R VI. 6⁷

EgregiuS‚ si umquam regnandam acceperit Albam.
Qui juvenes quantas ostentant, adspice, vires!

At qui umbrata gerunt civili tempora quercu,

Hi tibi Nomentum, et GabioS, urbemque Fidenam;
Hi Collatinas imponent montibus arces,

Pometios, castrumque Inui, Bolamque, Coramque:
Haec tum nomina erunt, nunc sunt sine nomine terrae.
Quin et avo comitem sese Mavortius addet
Romulus, Assaraci quem sanguinis Ilia mater
Educet. Viden’ ut geminae stant vertice cristae,

Et pater ipse suo superum jam signat honore?

En hujus, nate, auspiciis illa inclyta Roma
Imperium terris, animos aequabit olymp0,
Septemque una sibi muro circumdabit arceS,

Felix prole viram: qualis Berecyntia mater
Invehitur curru Phrygias turrita per urbes,

Laeta deum partu, centum complexa nepotes,
Omnes coelicolas, omnes supera alta tenentes.

Huc geminas nunc flecte acies: hanc adspice gentem,
Romanosque tuos. Hic Caesar, et omnis Iuli
ProgenieS, magnum coeli ventura sub axem. ·
Hic vir, hic est, tibi quem promitti saepius audis»,
Augustus Caesar, divi genus; aurea condet

Saeeula qui rursus Latio, regnata per arva

Saturno quondam ; super et Garamantas et Indos
Proferet imperium: jacet extra sidera tellus,

