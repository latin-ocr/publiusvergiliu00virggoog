, »2193st LIBER V. 9

Non jam prima peto MnestheuS, neque vincere certo:
Quamquam o! sed superent quibus hoc, Neptune,
. dedisti.

Extremos pudeat rediisse: hoc vincite, civeS‚ ’

Et prohibete nefas, Olli certamine summo

Procumbunt; vastis tremit ictibus aerea puppi3‚

subtrahiturque solum: tum creber anhelitus artus

Aridaque ora quatit 3 sudor fluit undique rivi-S.

Attulit ipse viris optatum casus honorem:

Namque, furens animi, dum proram ad saxa suburget

Interior,' spatioque subit Sergestus iniqu0‚

Infelix saxis in procurrentibus haesit.

Concussae cautes, et acuto in murice remxi

Obnixi crepuere, illisaque prora pependit.

’ Consurgunt nautae, et magno clamore morantur:

Ferratasque trudes et acuta cuspide contos
Expediunt3 fractosque legunt in gurgite remos,
At laetus MnestheuS, successuque acrior ips0,
Agmine remorum celeri, ventisque vocatis,

Prona petit maria, et pelago decurrit aperto.
Qualis spelunca subito commota columba,

Cui domus et dulces latebroso in pumice nidi,
Fertur in arva volans, plausumque exterrita pennis
Dat tecto ingentem3 mox aere lapsa quiet0,

Radit iter liquidum, celeres neque commovet alas z

Sic Mnestheus, sic ipsa fuga secat ultima Pristis
α C

