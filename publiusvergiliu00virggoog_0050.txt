LIBER VI.

S1c fatur lacrymans, classique immittit habenas,
Et tandem Euboicis Cumarum allabitur oriS.
Obvertunt pelago proras: tum dente tenaci
Ancora fundabat naves, et littora curvae
Praetexunt puppes: juvenum manus emicat ardens
Littus in Hesperium3 quaerit pars semina flammae
Abstrusa in· venis silicis; pars densa ferarum
Tecta rapit, sylvas3 inventaque flumina monstrat„
At pius AEneas arces quibus altus Apollo ‚
Praesidet, horrendaeque procul secreta Sibyllae,
Antrum immane, petit; magnam cui mentem ani·
mumque
Delius inspirat vates, aperitque futura.
J am subeunt T riviae lucos atque aurea tecta.
Daedalus‚ ut fama est, fugiens Minoia regna,
Praepetibus pennis ausus se credere coelo,
Insuetum per iter gelidas enavit ad Arctos,
Chalcidicaque levis tandem super adstitit arce.
Redditus his primum terris, tibi, Phoebe, sacravit
Remigium alarum3 posuitque immania templa.
In foribus letum Androgei: tum pendere poenas
Cecropidas jussi, miserum! septena quotannis
Corpora natorum; stat ductis sortibus urna.

