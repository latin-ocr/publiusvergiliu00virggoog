180 AE N E 1 S. v. 332.

Suggere tela mihi, non ullum dextera frustra
Torserit in Rutulos, steterunt quae in corpore Graium
Iliacis campiS. Tum magnam corripit hastam,

Et jacit: illa volans clypei transverberat aera
Maeonis, et thoraca simul cum pectore rumpit.
Huic frater subit Alcanor, fratremque ruentem
Sustentat dextra: trajecto missa lacerto

Protinus hasta fugit, servatque cruenta tenorem3
Dexteraque ex humero nervis moribunda pependit.
Tum Numitor, jaculo fratris de corpore rapt0,
AEnean petiit3 sed non et figere contra

Est licitum, magnique femur perstrinxit Achatae.
Hic Curibu8‚ fidens primaevo corpore, Clausus
Advenit, et rigida Dryopen ferit eminus hasta

Sub mentum, graviter pressa, pariterque loquentis
Vocem animamque rapit, trajecto gutture: at ille
Fronte ferit terram, et crassum vomit orescruorem.
Tres quoque ThreiciOS‚ Boreae de gente suprema,
Et treS, quos Idas pater et patria Ismara mittit,
Per varios sternit casus. Accurrit HalesuS,
Auruncaeque manus ; subit et Neptunia proleS,

’ Insignis Messapus equis: expellere tendunt

Nunc hi, nunc illi: certatur limine in ipso
Ausoniae. Magno discordes aethere *venti

Proelia ceu tollunt, animis et viribus aequis:

⁴Non ipsi inter se, non nubila, non mare cedunt: .

 

