v. 459. LIBER VI. 55.

InvituS, regina, tuo de littore cessi.

Sed me jussa deum, quae nunc bas ire per umbraS, ·

Per loca senta situ cogunt, noctemque profundam,

Imperiis egere suis 3 nec credere quivi

Hunc tantum tibi me discessu ferre dolorem.

Siste gradum, teque adspectu ne subtrahe nostre. ·

Quem fugis? extremum fato quod te alloquor hoc est.

Talibus AEneas ardentem et torva tuentem

Lenibat dictis animum, lacrymasque ciebat.

Illa solo fixos oculos aversa tenebat3

Nec magis incepto vultum sermone movetur,

Quam si dura silex aut stet Marpesia cautes.

Tandem corripuit sese, atquc inimica refugit

In nemus umbriferum, conjux ubi pristinus illi

Respondet curiS, aequatque Sychaeus amorem.

Nec minus AEneas casu percussus iniquo

Prosequitur lacrymans longe, et miseratur euntem.
Inde datum molitur iter: jamque arva tenebant

Ultima, quae bello clari secreta frequentant.

Hic illi occurrit TydeuS‚ hic inclytus armis

Parthenopaeus», et Adrasti pallentis imago,

Hic multum fleti ad superOS, belloque caduci,

· ’ Dardanidae3 quos ille omnes longo ordine cernenS,

Ingemuit3 Glaucumque, Medontaque, Thersilochum-
que,
Tres Antenoridas, Cererique sacrum Polyphoeten,

