v. 716. LIBER IX. 163

Hic Mars armipotens animum viresque Latinis
Addidit, et stimulos acres sub pectore vertit3
Immisitque fugam Teucris atrumque timorem.
Undique conveniunt, quoniam data copia pugnae,
Bellatorque animos deus incidit.

PandaruS, ut fuso germanum corpore cernit,

Et quo sit fortuna loc0, qui casus agat res,
Portam vi multa con-verso cardine torquet,
Obnixus latis humeris, multosque suorum
Moenibus exclusos duro in certamine linquit:
Ast alios secum includit recipitque ruentes3
Demens! qui Rutulum in medio non agmine regem
Viderit irrumpentem, ultroque incluserit urbi,
Immanem veluti pecora inter inertia tigrim.
Continuo nova lux oculis effulsit, et anna
Horrendum sonuere 3 tremunt in vertice cristae
Sanguineae, clypeoque micantia fulmina mittit.
Agnoscunt faciem invisam atque immania membra
Turbati subito AEneadae. Tum Pandarus ingens
Emicat, et, mortis fraternae fervidus ira,
Effatur: Non haec dotalis regia Amatae, -
Nec muris cohibet patriis media Ardea Turnum:
Castra inimica vides 3 nulla hinc exire potestas.
Olli subridens sedato pectore Turnus:

Incipe, si qua animo virtus, et consere dextram3
Hic etiam inventum Priamo narrabis Achillem.

