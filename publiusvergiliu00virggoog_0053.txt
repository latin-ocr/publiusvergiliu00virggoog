40 . AENEIS. v-74.

Ne turbata volent rapidis ludibria ventis:
Ipsa canas, 0r0. Finem dedit ore loquendi.

At, Phoebi nondum patienS, immanis in antro
Bacchatur vata, magnum si pectore possit
Excussisse deum: tanto magis ille fatigat

Os rabidum, fera corda domans, fingitque premendo,

Ostia jamque domus patuere ingentia centum
Sponte sua, vatisque ferunt responsa per auras:
Ο tandem magnis pelagi defuncte periclis!

· Sed terra graviora manent. In regna Lavini

Dardanidae venient3 mitte hanc de pectore curam;

Sed non et venisse volent: bella, horrida bella,
Et Thybrim multo spumantem sanguine cerno,
Non Simois tibi, nec Xanthus, nec Dorica castra,
Defuerint: alius Latio jam partus Achilles,

Natus et ipse dea3 nec Teucris addita J uno

Usquam aberit. Quum tu supplex, in rebus egeni5‚

Quas gentes Italum, aut quas non oraveris urbes!
Causa mali tanti conjux iterum, hospita Teucris,
Extemique iterum thalami.
Tu, ne cede malis; sed contra audentior ito,
Qua tua te fortuna sinet. Via prima salutis,
Quod minime reris, Graia pandetur ab urbe.
Talibus ex adyto dictis Cumaea Sibylla
Horrendas canit ambageS, antroque remugit,
Obscuris vera involvens: ea frena fur-enti

