172 AENEIS. v. 125.-

Et Clarus, et Themon, Lycia comitantur ab alta.
·Fert ingens toto connixus corpore saxum,

Haud partem exiguam montiS, Lyrnessius Acmon,
Nec Clytio genitore minor, nec fratre Menestheo·
Hi jaculiS, illi certant defendere saxiS,

Molirique ignem, nervoque aptare sagittas.

Ipse inter medi08, Veneris justissima cura,
Dardanius caput ecce puer detectus honestmn,
Qualis gemma, micat, fulvum quae dividit aurum,
Aut collo decuS, aut capiti ; vel quale per artem
Inclusum buxo, aut Oricia terebintho,

’ Lucet ebur: fusos cervix cui lactea crines

Accipit, et mollisubnectens circulus aur0.
Te quoque, magnanime, viderunt, Ismare‚ gentes
Vulnera dirigere, et calamos armare veneno,
Maeonia, generose, domo; ubi pinguia culta
Exercentque viri, Pactolosque irrigat auro·
Affuit et MnestheuS, quem pulsi pristina Turni
Aggere murorum sublimem gloria tollit:
Et Capys 3 hinc nomen Campanae ducitur urbi.
Illi inter sese duri certamina belli
Contulerant3 media AEneas freta nocte secabat.
Namque ut ab Evandro castris ingressus Etruscis
Regem adit, et regi memorat nomenque genusquc3
Quidve petat, quidve ipse ferat, Mezentius arma
Quae sibi conciliet, violentaque pectora Turni,

