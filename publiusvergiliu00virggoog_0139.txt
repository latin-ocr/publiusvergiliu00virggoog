122 AE N E I S. , V. 433.

Instabam, quibus ille' viros, quibus excitat urbes:

AEgidaque hol-dferam, turbatae Palladis arma,

Certatim squamis serpentum auroque polibant,

Connexosque angues, ipsamque in pectore divae

Gorgona, desecto vertentem lumina collo.

Tollite cuncta, inquit, coeptosque auferte laboreS,

AEtnaei Cyclopes, et huc advertite mentem.

Arma acri facienda viro: nunc viribus usuS,

Nunc manibus rapidiS‚ omni nunc arte magistra:

Praecipitate moras. Nec plura effatus: et illi

Ocius incubuere omnes, pariterque laborem

sortiti: fluit aes rivis, aurique metallum;

Vulnificusque chalybs vasta fornace liquescit.

Ingentem clypeum informant, unum omnia contra

Tela Latinorum; septenosque orbibus orbes

Impediunt: alii ventosis follibus auras

Accipiunt redduntque 3 alii stridentia tingunt

AEra lacu: gemit impositis incudibusantrum.

Illi inter sese multa vi brachia tollunt

In numerum, versantque tenaci forcipe massam.
Haec pater AEoliis properat dum Lemnius oriS,

Evandrum ex humili tecto lux suscitat alma,

Et matutini volucrum sub culmine cantus,

Consurgit senior, tunicaque inducitur artuS,

Et Tyrrhena pedum circumdat vincula plantis,

Tum lateri atque humeris Tegeaeum subligat ensem,

