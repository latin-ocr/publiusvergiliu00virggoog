v. ⁷67. LIBER IX. 165 .

Lyncea tendentem contra, sociosque vocantem,
Vibranti gladio connixus ab aggere dexter
Occupat3 huic uno dejectum comminus ictu
Cum galea longe jacuit caput: inde ferarum
vastatorem Mycum, quo non felicior alter -
Ungere tela manu, ferrumque armare veneno:
Et Clytium AEoliden‚ et amicum Crethea Musis'3
Crethea Musarum comitem, cui carmina semper
Et citharae cordi, numerosque intendere nervis3
Semper equos atque arma virum pugnasque canebat.
Tandem ductores audita caede suorum,
Conveniunt Teucri, Mnestheus acerque Serestus;
Palantesque vident sociOS, hostemque receptum.
Et Mnestheus: Quo deinde fugam, quo tenditis? in-
quit. ,
Quos alios muroS, quae jam ultra moenia habetis?
Unus homo, et vestris, o civeS, undique saeptus
AggeribuS, tantas strages impune per urbem
Ediderit? juvenum primos tot miserit Orco?
Non infelicis patriae, veterumque deorum,
Et magni AEneae, segnes miseretque pudetque?
Talibus accensi firmantur, et agmine denso
Consistunt. Turnus paulatim excedere pugna,
Et fluvium petere, ac partem quae cingitur unda.
Acrius hoc Teucri clamore incumbere magno,
Et glomerare manum: Ceu saevum turba leonem

