v.s9. LIBER v, s

Gratatur reduces3 et gaza laetus agresti
Excipit, ac fessos opibus solatur amicis,

Postera quum primo stellas oriente fugarat
Clara dies, socios in coetum littore ab omni
Advocat AEneaS‚ tumulique ex aggere fatur:
Dardanidae magni, genus alto a sanguine divum,
Annuusexactis completur mensibus orbiS,

Ex quo relliquias divinique ossa parentis
Condidimus terra, maestasque sacravimus aras.
Jamque dies, ni fallor, adest, quem semper acerbum,
Semper honoratum (sic di voluistis) habebo,
Hunc ego Gaetulis agerem si syrtibus exsul,
Argolicove man‘ deprensus, et urbe My‘cenae3
Annua vota tamen solemnesque ordine pompas
Exsequerer, strueremque suis altaria donis.
Nunc ultro ad cineres ipsius et ossa parentis,
Haud equidem sine mente, reor, sine numine divum,
Adsumus‚ et portus delati intramus amicos.

Ergo agite, et laetum cuncti celebremus honoremz
Poscamus ventOS, atque haec me sacra quotannis
Urbe velit posita templis sibi ferre dicatis.

Bina boum vobis Troja generatus Acestes

Dat numero capita in naves: adhibete Penates
Et patrios epulis, et quos colit hospes Acestes.
Praeterea, si nona diem mortalibus almum

Aurora extulerit, radiisque retexerit orbem,

