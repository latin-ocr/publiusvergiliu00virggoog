186 AENEIS. ἱ v. 488.

Et terram hostilem moriens ‘petit ore cruente.

Quem Turnus super assistens:

Arcade3‚ haec‚ inquit, memores mea dicta referte

Evandro: qualem meruit Pallanta remitto:

Quisquis honos tumuli, quidquid solamen humandi est,

Largior: haud illi stabunt AEnei'a parvo

Hospitia. Et laevo pressit pede, talia fatus,

Exanimem, rapiens immania pondera baltei,

Impressumque nefas: una sub nocte jugali

Caesa manus juvenum foede, thalamique cruenti ;

Quae Clonus Eurytides multo caelaverat auro:

Quo nunc Turnus ovat spolio gaudetque potitus,-

Nescia mens hominum fati sortisque futurae,

Et servare modurn, rebus sublata secundis!

Turno tempus erit, magno quum optaverit emptum

Intactum Pallanta, et quum spolia ista diemque

Oderit. At socii multo gemitu lacrymisque

Impositum scuto referunt Pallanta frequentes.

O dolor atque decus magnum rediture parenti!

Haec te prima dies bello dedit, haec eadem aufert,

Quum tamen ingentes Rutulorum linquis acervos!
Nec jam fama mali tanti, sed certior auctor

Advolat AEneae, tenui discrimine leti

Esse sum, tempus versis succurrere Teucris·

Proxima quaeque metit gladie, latumque per agmen

Ardens limitem agit ferr03 te, Turne, superbum

