36 AE N E I S. V. 332.

Fama loco; neu connubiis ambire Latinum
AEneadae possint, Italosve obsidere fines.
Tu potes unanimos armare in proelia fratreS,
Atque odiis versare domos: tu verbera tectis
Funereasque inferre faces: tibi nomina mille,
Mille nocendi artes: fecundum concute pectu3‚
Disjice compositam pacem, sere crimina belli:
Arma velit, poscatque simul, rapiatque juventus
Exin Gorgoneis Allecto infecta venenis
Principio Latium et Laurentis tecta tyranni
Celsa petit, tacitumque obsedit limen Amatae:
Quam super adventu Teucrum, Turnique hymenaeiS,
Femineae ardentem curaeque iraeque coquebant.·
Huic dea caeruleis unum de crinibus anguem
Conjicit, inque sinum praecordia ad intima subdit,
Quo furibunda domum monstro permisceat omnem.
Ille inter vestes etlevia pectora lapsus
Volvitur attactu nulle, fallitque fluentem,
Vipeream inspirans animam: fit tortile collo
Aurum ingens coluber3 fit longae taenia vittae,
Innectitque comas, et membris lubricus errat.
Ac dum prima lues udo sublapsa veneno
Pertentat sensus, atque ossibus implicat ignem,
Necdum animus toto percepit pectore flammam,
Mollius, et solito matrum de more, locuta est,
Multa super nata lacrymam, Phrygiisque hymenaeis:

